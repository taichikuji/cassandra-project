# Fase 1. Projecte SGBD: Implementació
## Projecte: Instal·lació i administració d’un SGBD
Una empresa important del sector s’ha ficat en contacte amb l’institut per encomanar-nos l’estudi de diferents sistemes gestors de base de dades del mercat: Oracle Database, MariaDB, Microsoft SQL Server, PostgreSQL, MongoDB i Cassandra.

![PABD M10 M02 - SGBD](https://i.imgur.com/7XhzVWs.png)

Per a complir amb l’entrega ens organitzarem en grups de 2-4 alumnes. Cada grup s’encarregarà de realitzar la implantació, configuració i optimització d’un sistema gestor de base dades en concret.

| Grups | Base de dades |
|:-------------:| -----:|
| Grup 1 | Oracle Database |
| Grup 2 | MariaDB |
| Grup 3 | Microsoft SQL Server |
| Grup 4 | PostgreSQL |
| Grup 5 | MongoDB |
| Grup 6 | Cassandra |

Es desenvoluparà els següents continguts:

### Fase 1. Implantació SGBD corporatius analitzant les seves característiques i ajustant-se als requeriments del sistema

A) Descriu el context per al qual desenvoluparàs el projecte.

B) Descriu l’esquema BD que utilitzaràs durant el projecte.

Nota: Pots utilitzar algun esquema que ja coneguis i/o hagis treballat del curs passat. En cas contrari, pots utilitzar una Eina gràfica o programa que faci esquemes de la base de dades.

C) Accions a desenvolupar:

1) Instal·lació, documentació i resolució d’incidències del Sistema Gestor de Bases de Dades corresponent, tenint en compte la previsió del disc del Sistema Operatiu (RAID, SAN, NAS, etc...) i els lògics (fitxers plans, fitxers d’accés directe, fitxers indexats, fitxers XML i SGBD) d’emmagatzematge de la informació.

Nota: Caldrà saber interpretar la documentació tècnica del fabricant.

2) Verificació que la instal·lació del SGBD ha estat correcta i que correspon als requeriments del usuari.

3) Identificació i descripció dels mecanismes d’emmagatzematge.

4) Breu esquema amb l'eina draw.io de la arquitectura del SGBD i components funcionals d’un SGBD: processos, gestor de fitxers, gestor de la base de dades, estructura de dades, transaccions, arxius log, etc..

5) Definició de les funcions i/o tasques corporatives del DBA (Database Administrator).

6) Identificació dels diferents tipus d’usuari.

7) Cost comercial del SGBD i caldrà identificar el número de clients concurrents màxim.
